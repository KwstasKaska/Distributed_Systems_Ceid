Άσκηση 1. Στον αλγόριθμο LCR ποιά είναι η ανάθεση ταυτοτήτων που οδηγεί στην μέγιστη
και την ελάχιστη πολυπλοκότητα επικοινωνίας;

Άσκηση 2. Οι διαδοχικές διεργασίες ενός μη κατευθυνόμενου δακτυλίου μεγέθους 15 έχουν
ταυτότητες:
12, 3, 6, 10, 14, X1, 8, 7, 15, 4, X2, 5, 2, 9, 1
Να υπολογίσετε πόσα ακριβώς μηνύματα απαιτεί ο αλγόριθμος HS σε κάθε γύρο εκτέλεσής του.
Με ποια σειρά θα έπρεπε να εμφανίζονται οι ταυτότητες ώστε το πλήθος μηνυμάτων στη φάση
1 να ελαχιστοποιούταν;(Θυμηθείτε ότι η αρίθμηση των φάσεων ξεκινάει από το 0.)
X1, X2: τυχαίοι αριθμοί > 0 και διάφοροι των υπολοίπων που θα επιλέξετε εσείς

Άσκηση 3. Υποθέστε ότι οι διεργασίες ενός σύγχρονου κατανεμημένου συστήματος έχουν μοναδικές ταυτότητες (UIDs), γνωρίζουν ότι είναι συνδεδεμένες σε τοπολογία κατευθυνόμενου δακτυλίου, η κάθε μία γνωρίζει τον εισερχόμενο και τον εξερχόμενο γείτονά της, αλλά καμμία δε
γνωρίζει το μέγεθος του δακτυλίου. Να περιγράψετε έναν κατανεμημένο αλγόριθμο υπολογισμού του μεγέθους του δακτυλίου (δηλαδή στο τέλος του αλγορίθμου κάθε διεργασία πρέπει να
έχει υπολογίσει το πλήθος των διεργασιών n). Να δώσετε ψευδοκώδικα, να αποδείξετε την ορθότητα του αλγορίθμου σας και να αναλύσετε τη χρονική πολυπλοκότητα και την πολυπλοκότητα
επικοινωνίας του.

Άσκηση 4. Να αποδείξετε την ορθότητα του αλγορίθμου SynchBFS. (Υπόδειξη: δείξτε με επαγωγή ότι, μετά από r γύρους, κάθε διεργασία σε απόσταση d από τη ρίζα, όπου 1 ≤ d ≤ r, έχει
ορίσει το γονέα της, ο οποίος βρίσκεται σε απόσταση d − 1 από τη ρίζα.)
1

Άσκηση 5. Θεωρήστε ένα μη κατευθυνόμενο συνεκτικό δίκτυο. Υποθέστε ότι οι κόμβοι του
δικτύου διαθέτον μοναδικές ταυτότητες. Επίσης όλοι οι κόμβοι i, δέχονται πριν την έναρξη του
αλγορίθμου έναν φυσικό αριθμό numberi σαν είσοδο (πχ μια μέτρηση θερμοκρασίας στο διάστημα [0,100]). Περιγράψτε έναν σύγχρονο κατανεμημένο αλγόριθμο που θα επιτρέπει σε ένα
διακεκριμένο κόμβο v να υπολογίσει το μέσο όρο των τιμών που λαμβάνουν όλοι οι κόμβοι του
δικτύου. Να δώσετε τον ψευδοκώδικα του αλγορίθμου και να αναλύσετε τη χρονική πολυπλοκότητα και την πολυπλοκότητα επικοινωνίας του.
